INTERVJUER V75-4

Känns fortsatt formstark
1. BURN NOTICE - ROGER NILSSON: Han fick ett perfekt läge och är kvick i benen om han trampar rätt från start. Hästen har tagit två enkla segrar på bra sätt på slutet och känns fortsatt formstark på alla sätt. Det var ett tag sedan han startade med volt vis- serligen, men det känns inte som några konstigheter. Han står fint inne i klassen och bör räknas rätt så tidigt tycker jag. Barfota bak och halvstängt huvudlag som senast.

Räcker i klassen
2. COLD FEET - LENA JOHANSSON: Han har egentligen löpt bra hela tiden men har haft en del otur tidigare. Formen är fin och jag tycker att det ser bra ut, han räcker i klassen. I träningen går han på en jämn nivå för att hålla formen. Han har blivit mycket lugnare och Malin som kör tror inte att det är någon galopprisk. Fortsatt skor, vanlig vagn och fast bomull men troligen norskt huvudlag nu. Jag har testat det hemma och han reagerade bra på det.

Är rätt kvick i benen
3. ABRAXAS - LARS MARKLUND: Han ströks för halsproblem i mitten av maj och hästen har även tidi- gare haft problem med det lite till och från. Efter det fick han ta det lugnt ett tag och det är klart att det inte är optimalt med så här pass långt mellan start- erna nu. Jag kan inte gnälla på läget den här gången. Han är rätt kvick i benen, så Ove får nog iväg honom bra. De springer nog inte ifrån honom, men mest real- istiskt är ändå att tro på vettiga pengar om han får en fin löpning. Barfota runt om den här gången och så ett norskt huvudlag igen.

Bättre än raden
4. CHOCLIQ BISHOP - ANNA-CARIN SANDBERG: Hon har visat fin form men hade ingen tur med sig senast. Avslutade då bra invändigt efter en strulig resa. Har nu ett spår som hon klarar och kan även öppna raskt. Jag är inte främmande för att hon tar sig till ledningen. Möter bra hästar men hon är bättre än raden och ska i varje fall greja en fin penningplacer-ing. Hon gick utan framskor senast men nu blir det istället barfota bak. Går i en vanlig sulky och har ett helstängt huvudlag.

Är under utveckling
5. M.T.SPECIAL GIRL - KARI ALAPEKKALA: Hon har gjort sina två bästa lopp hos mig på slutet. Hon är under utveckling och vi får se på lördag hur hon klarar starterna på slutet och efter Boden blir det en liten paus. Hon går med helstängt huvudlag och nu blir det barfota runt om. Hon är snabb ut och jag tror inte att det är galopprisk från start.

Ser honom gärna i ledningen
6. ACROSS THE WORLD - OSKAR KYLIN BLOM: Han fick aldrig fritt till slut senast. Även om det kanske inte såg ut som att det fanns så mycket sparat så var känslan en annan och formen verkar fortsatt fin efter det. En stor del av att jag anmälde till Boden med honom var voltstarten. Han är snabb ut med den metoden och fick ett perfekt läge. Skulle Rikard lotsa honom till ledningen ser jag gärna att han kör där. Mina båda hästar i omgången reser på fredag med mellanlandning i Skellefteå. Det norska huvudlaget var oryckt på honom senast och det sitter där igen. Barfota runt om som tidigare.

Borde duga i sådana här lopp 
7. OAK L.A. - JENNY ENGFORS: Han stannade i lördags när norsken drogs så den fick omvänd effekt. Det blev kört som vi ville men han har inte riktigt täv- lat i loppen. Nu blir det täta starter och det kan nog vara bra då han är lat och bekväm av sig. Det är en fin häst som borde duga i sådana här lopp. Han kan vara lite spänd i volten ibland men kan öppna bra. Det blir nog öppet huvudlag nu och vanlig vagn. Barfota runt om som senast.

Ska smygas så läget passar bra
8. SOCCERBOX - PER EDSTRÖM: Hon var bra senast och jag är nöjd om hon kan vara lika bra igen. Hon ska smygas så läget passar bra för henne. Hon gick jobb i lördags och går igen under tisdagen. Hon har gått med aluminiumskor bak efter vintern och det blir inga ändringar utan stängt huvudlag och fast bomull som tidigare. Ettan är väldigt snabb ut och kan vi bara få rygg ledaren är det bra chans att kunna vara på plats.

Ska räknas tidigt
9. GUVERNÖR GODIVA - MARKUS PIHLSTRÖM: Han har varit bra i tvåa raka spetssegrar. Senast avslu- tade han 1.13 sista 1000. Det har kanske varit i lite in- tetsägande lopp men han har gjort det bra. Han gick ju en 14-tid på distansen i höstas så det är en bra häst. Det här är väl inte precis det värsta Klass II-försök som körts och jag tycker han ska räknas tidigt men One More Chance i V75-2 är vår bästa chans inom V75. Den här är travsäker och går även bra bakifrån men ett spetsläge hade ju gjort det enklare. Barfota runt om och vanlig vagn som senast.

Är en bra avslutare
10. GALANT IMA - ROGER NILSSON: Han vann från ledningen senast, men är en bra avslutare i loppen så jag är inte helt missnöjd med spåret för hans del ändå. Hästen har ju vunnit hälften av sina lopp och jag tycker nog båda mina i loppet ska streckas om man tar med några stycken. Den här går som på slu- tet barfota bak och med helstängt huvudlag.

Känns mer harmonisk nu
11. HOTSPOT SIMONI - JENNY ENGFORS: Han har gjort bra lopp på slutet men nu är det voltstart och det har tidigare varit ett problem men Hanna tycker att han känns mer harmonisk nu sedan han blivit val- ack. Det är en fin häst som vi hoppas ska kliva i väg men läget blev tråkigt så det är nog fördel Oak L.A. av våra. Möjligt att det blir norskt huvudlag nu för att underlätta starten och vanlig vagn, annars fortsatt barfota runt om och ryckhuva.

Får vara med för att lära
12. MACHO MAN - CHRISTIAN MÅNSSON: Han vann fyra lopp i rad i höstas och är alls ingen tokig typ. Däremot är han hopplöst trög bakifrån, vilket han väl om inte annat visade senast. Från ett bra framspår hade jag faktiskt trott på lite chans med honom, men nu känns det som han får vara med för att lära istället. Jag bestämmer efter värmning om det blir norskt eller helstängt huvudlag. Barfota fram som senast.
INTERVJUER V75-2

Ganska entaktad
1. JUST MASSIVE - TIINA KOSKINEN: När han gick med helstängt huvudlag och jänkarvagn blev det för mycket, men han har varit travsäker efter det och det blir vanlig vagn och norskt huvudlag och eventuellt barfota runt om. Voltstart har han klarat helt okej och han är ganska entaktad så distansen ska han klara. Han reser bra och har varit i Boden tidigare, men om det blir varmt beror det på hur han dricker hur han klarar resan denna gång.

Borde kunna lite bättre än han visat
2. NILS ZONETT - OSKAR FLORHED: Han gick bra som trea i fredags och även om han inte syntes med chans så avslutade han bra och fick bara stryk av två bra hästar. Men jag tycker ändå att han kanske var lite seg och han borde kunna lite bättre än vad han visat så här långt. Det var första gången barfota runt om då och det fungerade fint så han går som senast. Han är stabil så spåret ska inte vara några problem och distansen passar också bra. Men det blir nog svårt att vinna. Han kanske kan vara fyra, femma.

Vi har derbyplaner
3. ONE CHANCE MORE - MARKUS PIHLSTRÖM: Han var ruskigt fin senast då han trots en kort galopp 500 kvar ställde sig och spurtade in som fyra med krafter kvar. Nu är han där han ska vara igen och han visade ju redan ifjol att han är bra genom att vara fyra i kriteriekvalet som Bedazzled Sox vann före Xan- this Harvey. Han känns jättefin i träningen och det är ingen hemlighet att vi har derbyplaner med honom. Ska han vara med där så bör han ha väldigt bra chans i ett sådant här lopp. Inga ändringar utan barfota runt om, vanlig vagn och öppet huvudlag.

Gillar distansen
4. MELLBY ILLUSION - ROGER NILSSON: Han hade nog vunnit debuten för mig näst senast om jag inte hade ryckt huvan. Hästen spratt rakt upp då, så nu vet vi hur han kan reagera på den. Senast körde jag utan den detaljen, men sätter nog dit den på lördag igen. Annars är jag jättenöjd med honom och dis- tansen har han ju visat att han gillar. Barfota runt om nu och sedan som senast helstängt huvudlag.

Håller riktigt bra form 
5. BAROLO GENE - ROGER NILSSON: Han har gjort två bra lopp i år och jag vill mena att han håller rik-tigt bra form. Det blir lång distans för första gången, men det tror jag inte är någon nackdel. Spåret är okej. Ingen av mina båda hästar är några snabbstartare, men samtidigt heller inte osäkra. Den här tävlar bar- fota bak och med halvstängt huvudlag som senast.

Formen är hygglig
6. OLINDOS - GUNNEL FREDRIKSSON: Han tappar när han springer och bryter i kurvorna som han gjorde senast och formen är hygglig utan att vara på topp. Han gick barfota runt om senast och det blir inga ändringar till den här starten.

Räcker inte till seger
7. GRAPPELLI - MATS RÅNLUND: Han fick det bästa spåret för hans del. Han är annars knepig med volt- start men innerspår bör han klara. Han har bra form och var rejäl som trea senast. I den här omgivningen kan jag inte tänka mig att han räcker till seger utan han får inrikta sig på att jaga en bra placering. Han gick barfota senast men har inte hovar för att rycka skorna igen. Han går i en vanlig sulky och har ett öppet huvudlag.

Med där framme
8. HOLY MOSES MEARAS - SANDRA ERIKSSON: Han gick ett bra slutvarv näst senast, men åtgärdades ändå efter den starten. Nu senast vann han i ett lite enklare gäng. Aktionen flöt väldigt fint och jag är nöjd med var han är för dagen. Distansen gillar han och det får gärna bli kört i jämn fart hela vägen. Jag tycker han ska vara med där framme och vi ändrar inget mot senast, barfota fram och öppet huvudlag.

Ingen snabbstartare
9. ROUGHENOUGH VICE - KATJA SAVILAKSO: Han åker till Boden på lördag och resan ska gå bra och han reser ensam. Lång distans passar bra och formen blir bättre hela tiden. Han är ingen snabbstartare och voltstart passar bättre än autostart. Han har gått med skor i alla starter och det blir skor och öppet huvudlag och rycktussar. Det är en fördel om det blir bra tempo i början av loppet och näst senast gick han 1.13 sista varvet över lång distans.

Ska passas 
10. FLORENCE IMA - PETER ERIKSSON: Hon var ute i ett lite billigare lopp senast för att jobba ihop poäng så att vi kunde komma med här. Hästen gjorde det bra och överlag känns mina hästar formstarka. Jag tycker hon är lite bättre i ryggar faktiskt, särskilt över längre distanser. Då slappnar hon av på ett bra sätt och har sedan en rejäl avslutning. Det är en klok häst som bör klara spåret och jag tycker man ska pas. sa henne. Fortsatt skor runt om och öppet huvudlag.

Fin i jobb
11. JETLINE - NILS WESTERBERG: Han gick rekord efter uppehåll senast och har varit fin i jobb efteråt. Vi tränar numera på Rogers djupsandbana. Det kan bli barfota bak om det är bra bana och kanske ryck- huva annars inga ändringar. Jag hoppas på en slant.

Smyglopp som gäller
12. GAZOLINE - JENNY ENGFORS: Han har varit okej på slutet men det har inte lyst någon form om honom. Han är ganska startsnabb och distansen är gynnsam för honom. Det är ett smyglopp som gäller och kan han vara tre-fyra så får vi vara nöjda. Möjligt att det blir ett norskt huvudlag nu, annars fortsatt barfota runt om, rycktussar och vanlig vagn.

Ska räknas i normal form
13. ALBERT ZONETT - HELENA JOHANSSON: Det var väl kanske fel läge att gå fram senast men jag vet inte om det var just det eller formen som berodde på att han blev trött. Men han har tränat på efter det och allt ser normalt ut. Han ska räknas i ett sådant här lopp om han har normal form. Det blir nog barfota runt om eller skor bak, annars halvstängt huvudlag och en vanlig vagn igen.

Nära toppformen
14. DOUBLE TROUBLE E.P. - PETTERI JOKI: Han gjorde ett ganska bra lopp senast men det gick fort sista 500. Han är nog nära toppformen men det är tufft att stå med 40 meter tillägg mot bra hästar och min häst är bättre över kort eller medeldistans. Han gick med skor bak senast men nu blir det barfota runt om. Jag hoppas på pengar.

Haft motivationsproblem
15. HECTOR SISU - PETRI SALMELA: Han bor-de aldrig hoppa i det läget som han gjorde senast men det gick sakta bakom bilen och han snubblade och hade svårt att hitta tray sedan. Han var annars otroligt fin i värmningen så nu får han gå bakifrån och komma till slut,. Han har haft motivationsprob lem och galopperat en del i sista sväng men jag lovar att formen sitter där. Lätta skor eller barfota fram, helstängt huvudlag och en vanlig vagn igen.
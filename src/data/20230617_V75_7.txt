INTERVJUER V75-7

Kändes otroligt fin
1. FRANCESCO ZET - DANIEL REDÉN: Han fick spår ett, det kanske man inte hade önskat men jag tror inte det är någon större fara. Vi har nog inte sett i närheten av hur han kan öp- pna om man skulle vilja det. Det blir ett test från spår 1 nu. Han kändes otroligt fin i dagens jobb (läs måndag) och han har tränat jättebra efter årsdebuten. Detta blir hans första riktigt långa resa, han övernattade på Jägersro så det oroar inte. Jag är nöjd med allt inför starten. Han har så mycket hov så vi väljer att köra honom barfota bak nu istället för att verka ner hovarna bak så det blir som i storloppen.

Med i platsstriden
2. CASTOR THE STAR - JÖRGEN WESTHOLM: Han har varit fantastisk i stort sett hela säsongen. Han möter nu ett tufft gäng men från ett bra läge tycker jag ändå att han ska ses med en god chans att vara med i platsstriden. Han kan öppna bra och vi försöker att ta oss till ledningen. Han kommer att gå i en jänkarvagn, barfota runt om och har ett öppet huvudlag.

På väg mot formen
3. MINDYOURVALUE W.F. - HELENA JOHANSSON: Han gjorde det bra från dödens senast även om det så klart inte var det värsta motståndet den gången men han gjorde det på ett bra sätt. Det känns som att han är på väg mot formen men det är så klart mycket tuffare emot nu. Men han är en grunden en mycket bra häst som jag hoppas ska få ett bra lopp från ett fint läge. Vi bestämmer ofta huvudlag efter värmnin- gen då han ibland kan vara lite taggad av sig. Men barfota runt om och en vanlig vagn igen, så eventuellt ett stängt huvudlag igen.

Joggat på måndag morgon
4. POWER - HELENA JOHANSSON: Det blev en snabb avslutning senast där de körde 08,5 sista halvvarvet och då gick han ute i tredjespår så det var inte så lätt att ta något. Jag har faktiskt precis varit ute och joggat honom nu på måndag morgon och allt verkar fortsatt bra med honom. Fick ett helt okej läge nu och han kommer säkert göra ett bra lopp igen. Det blir troligtvis som i lördags med barfota runt om, öppet huvudlag och en vanlig vagn igen.

Medelsnabb från start
5. JUST BELIEVE - GREG SUGARS: Jag var väldigt nöjd med loppet han gjorde i lördags och sättet som han avslutade på. Han reste bra upp till Östersund och det kommer fortsatt gå bra med den biten och han verkar ha tagit lördagens lopp på rätt sätt. Han fick ett lite bättre spår nu gentemot tidigare men han är väl inte mer än medelsnabb från start och det var bra hästar på insidan. Men det ska bli intressant och det här är hans sista lopp i Sverige innan vi åker hem igen. Tanken nu är att vi kör honom barfota runt om, ifall banan tillåter. Annars går han som senast med öppet huvudlag och en jänkarvagn.

Hårt motstånd
6. MANDELA ZON - REIMA KUISLA: Han har haft helstängt huvudlag efter Seinäjoki Race och det har blivit bättre. Vi har också ändrat bett och ändrin- garna har varit positiva. Han har varit bra, men nu är det så hårt motstånd att det är svårt att säga hur långt det räcker, men jag tror att det är bra för den långsiktiga utvecklingen och det ska bli intressant att tävla här. Han går nog barfota fram och med helstängt huvudlag, men det kan eventuellt bli skor även fram. Han får samma träning som inför tidig- are lopp och han går intervaller på torsdag som inte är så långa och jag tror formen sitter där. Han reser till Boden på lördag.

På rätt väg igen
7. MELLBY JINX - OSKAR FLORHED: Han var väl lite sämre och visade kanske lite tappform på Åby näst senast men gången efter på Hagmyren såg han fin ut över nål och gick ju en 11-tid. Daniel var nöjd med hur han kändes så formen är nog på rätt väg igen. Därför var det ju synd på spåret nu. Han är inte så snabb ut och lär hamna en bit bak och sedan blir det normalt svårt att komma till. Vi får nog vara nöjda med pengar i ett tufft lopp nu. Han gick med skor bak senast men nu blir det åter barfota runt om, annars som vanligt vanlig vagn, öppet huvudlag och fast bomull.

Strålande bra senast
8. ZEUDI AMG - ALESSANDRO GOCCIADORO: Var strålande bra senast på Solvalla och jag vill testa henne mot de bästa här även om hon hade kunnat starta i Silverdivisionen den här veckan. Startspåret hjälper däremot inte till det minsta även om jag börjar bli van vid det nu med mina hästar... Det blir barfota runt om, jänkarvagn och så tar jag beslut i senare skede hur jag ska göra med huvudlaget. Senast tog jag ett beslut under tävlingsdagen att byta från öppet huvudlag till helstängt huvudlag, men jag behöver mer tid på mig innan jag kan bestämma den saken nu.

Står i Sundsvall
9. RACKHAM CHRISTOFFER ERIKSSON: Jag tycker att han gjorde ett bra lopp på Östersund i lördags. Det är tufft att gå utvändigt utan rygg i tufft tempo och även om han tappade lite sista biten så var jag nöjd med honom. Allt har sett bra ut med honom efter loppet och han står i Sundsvall mellan de här starterna. Jag är nöjd med spåret och vi har rygg på en startsnabb häst. Jag tycker nästan han är bättre på att följa rygg än att öppna snabbt bakom bilen. Klaffar det med resan tycker jag att han är tillräckligt bra för att kunna vara med i tätstriden. Han går som senast barfota runt om, i en vanlig vagn, sin mask med ett halvstängt norskt huvudlag och rycktussar. Det är inte bestämt när hästarna reser till Boden.

Nöjd med bakspåret
10. FERRARI SISU - CONRAD LUGAUER: Jag var jättenöjd med honom vid segern efter ett snabbt slutvarv senast. Det var väl inte så mycket sparat i mål men han vann lätt. Han ser ut att trivas bra i sin nya miljö efter flytten. Han kommer att gå med samma balans som senast vilket innebär barfota bak, jänkarvagn och ett norskt huvudlag. Jag är faktiskt rätt nöjd med bakspåret eftersom han ändå inte han öppna något från start. Det är nog så att han från det här läget kan hamna bättre till än från framspår en bit ut på vingen. Han är stark och gynnas om det blir högt tempo. Jag är optimistisk på så sätt att han kommer att göra ett bra lopp och tjäna fina pengar men att vinna blir svårt.
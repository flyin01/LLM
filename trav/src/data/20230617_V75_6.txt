INTERVJUER V75-6

Vill ha jämnt hårt tempo
1. OLEA HÅLERYD - OVE A LINDQVIST: Hon har tränat bättre än hon tävlat och jag har kört 13,5/1600 i jobb efter senast. När jag körde galopp med Olly så la jag på boots på Olea senast men hon blev för tung och nu blir det barfota runt om utan boots. Hon är snabb ut och jag vill ha jämnt hårt tempo så jag kör i ledningen. Norskt huvudlag och vanlig vagn.

Det är viss galopprisk
2. SAMEDI - JÖRGEN WESTHOLM: Hon var mycket fin vid segern senast. Visade då att formen sitter där. Har ett tveksamt startspår och det är viss galopprisk, klarar hon sig iväg felfritt så är hon bra nog att dyka upp i segerstriden. Kommer att gå i en vanlig sulky, barfota runt om och har ett öppet huvudlag.

Behövde loppet senast
3. CRAZY J.LO - MADELENE WIKSTÉN: Hon behövde loppet senast men gick riktigt bra då hon sänkte rekordet. Hon ska gå framåt med det och hon har rätt bra kapacitet. Är ojämnt startsnabb och har hon rätt fokus så kan hon öppna rätt bra. Fortsatt barfota runt om, jordbländare, öppet huvudlag, ryck- tussar och vanlig vagn.

Fjärdespåret oroar inte
4. IRMA SISU - ROBERT SKOGLUND: Hon gick jättebra näst senast och hade lite sparat då. Senast var det otur att hon inte kom till, hon var sist in på upplop- pet men avslutade bra. Fjärdespåret oroar inte, jag har inte märkt någon osäkerhet i henne och tror inte att det är någon galopprisk. Är hon med där framme och känner att hon har grepp på dem så ska hon räknas. Fortsatt vanlig vagn, barfota runt om, norskt huvudlag och rycktussar. Vi reser upp på lördag.

Fin form innan hon kom
5. DONNA AS - JANITA LUTTUNEN: Hon kom i helgen och har rest bra hit. Hon hade fin form innan hon kom, gick första jobbet i måndags och tränade bra. Det blir troligen barfota bak som senast och norskt huvudlag, men jag bestämmer balansen på fredag och det kan eventuellt bli barfota runt om. Hon går med bomull i öronen och då hon har haft rycktussar har dessa inte ryckts, men det blir inte rycktussar nu. Om man får hålla i henne när hon ska vändas i starten kan hon slå ihop och femtespåret är inte det lättaste, men vi får hoppas att Ulf och Donna As klarar det.

Lite svår att hålla fräsch
6. TWINS LILY - SÖREN LENNARTSSON: Hon har en del kunnande i sig, men är lite svår att hålla fräsch. Senast blev det ett småstruligt lopp och hon kom i varje fall hem på nytt rekord som jag trodde. Vi fick ett bra läge då hon är rätt så kvick från start. Ändå känns det som att en fjärde-, femteplats är mest realistiskt att tro på. Fortsatt barfota bak, sedan får vi se vilket huvudlag det blir. Endera norskt som på slutet eller så provar vi ett helstängt. Det bestäms efter värmningen.

Blivit kraftfullare
7. CHRISSIES SYMPHONY - ARI AATSINKI: Hon har blivit kraftfullare av vinterns hårda träning. Senast hade hon problem i kurvorna och det är sämre när hon är ute i spåren än invändigt. Jag hoppas att det ska fungera bättre med Bodens kurvor. Hon får lugn träning i veckan och det blir samma utrustning, skor och öppet huvudlag och ingenting i öronen. Hon hade spår ett när hon spetsvann för fyra starter sedan och springspår är likvärdigt utgångsläge för henne.

Ska vara med i striden
8. SEEWEED - SILJE KRISTIN EILERTSEN: Hon är vanligtvis snabb från start så ett bakspår är inget plus. Vi hoppas att det ändå kan lösa sig. Hon är annars rik- tigt bra igång och klaffar det räknar jag med att hon ska vara med i striden. Hon har gått barfota en gång tidigare och vann då på 13,7 från dödens. Nu rycker vi skorna igen. Vanlig sulky och ett norskt huvudlag.

Bra grundkapacitet
9. ESTELLE IMA - IRENE WORRSJÖ-JOHANSSON: Näst senast var hon brunstig men senast gick hon ett bra slutvarv. Hon har bra grundkapacitet men är lite knepig i humöret. I två senaste starterna har hon gått med urryckare men fortfarande med bomull kvar i öronen. Vi får se efter värmningen men eventuellt "bara urryckare" nu. Vi har sparat bakhovarna så det blir andra gången barfota runt om nu, hon gick bra som tvåa första gången. Fortsatt vanlig vagn men troligen halvstängt huvudlag istället för öppet.

Har bra form
10. ICEGIRL L.A. - GUNNEL FREDRIKSSON: Vi kom aldrig till och det blev ett galet lopp senast men hästen har bra form och nu blir det barfota runt om. Vi har haft norskt huvudlag när det varit krångliga lägen i volten men nu kan det bli ett open eye.

Utvecklats fint i år
11. MAHALA - DANIEL REDÉN: Hon kunde inte svara ledningen efter 100 meter senast, det gick lite för fort då. Sen fick hon aldrig upp farten, hon är inte tvärspeedig men hon var inte trött i mål och gjorde ett bra lopp. Hon har utvecklats fint i år. Spåret är vad det är, det är bara att hoppas att det löser sig, det kan det ju göra ibland. Hon går som hon gjorde senast.

Sitt bästa lopp i karriären
12. MILLIE DE VELUWE - MAURI JAARA: Hon har ett dåligt spår och det är klart att det ställer till det för henne. Hon har annars toppfin form vilket hon visade senast då hon gjorde sitt bästa lopp i karriären. Nu från det här läget krävs en stor portion tur för att kunna blanda sig i striden. Hon kommer att gå i en vanlig sulky, med skor och har ett öppet huvudlag.

Fortsätter att göra bra lopp
13. INVIDIA - OSKAR FLORHED: Hon fortsätter att göra bra lopp och så även i lördags. Hon fick en trött häst framför sig och hade säkert varit något snäpp längre fram om det flutit på bättre. Olle var i alla fall nöjd med hur hon kändes. Hon har mött rätt bra hästar på sistone. Även om det är tillägg nu så tror jag att hon kan komma i väg snabbt då det är spring- band och hon kanske kan hamna hyfsat till. Hon ska ses med chans om det inte strular. Vanlig vagn nu när det är voltstart, annars sparar vi bakhovarna och kör med skor igen. Helstängt huvudlag och rycktussar på nytt.

Inte så stora förhoppningar
14. JUNO BEACH - MARIE ANGLÖW: Formen sitter där och hon känns jättefin nu. Hon kommer att göra ett bra lopp men det är många hästar framför och vi har inte så stora förhoppningar. Det är en pigg dam som inte värms på banan men i loppen brukar hon vara reglerbar och hon går även bakifrån, inte bara i ledningen. Vanlig vagn och stänkhuva igen, men troligen första barfota runt om nu och eventuellt rycktussar, det var fast bomull senast.

Bra insatser på slutet
15. ENDLESS STORY - PIRJO MIETTUNEN: Hon har gjort bra insatser på slutet. Jag tror att hon håller samma form som i Seinäjoki och Kajaani och att hon ska prestera likvärdigt på lördag. Det blir skor och öppet huvudlag som hon brukar gå.
INTERVJUER V75-3

Var gott om krafter kvar
1. HOMELAND PELLINI - PETER ERIKSSON: Han var inte tom när han galopperade i sista sväng senast. Jag ville ta mig ut, tog upp lite häftigt och då blev det en tight situation och han felade. Jag vill påstå att det var gott om krafter kvar som sagt och nu blev det ett intressant läge. Jag har aldrig tryckt av honom från start någon gång, men han är ruggigt snabb i benen om man gör det och visst laddar jag från början den här gången. Han har tävlat med öppet huvudlag på slutet, men det kan bli norskt den här gången. Ryck- tussar som tidigare, skor runt om och så en jänkar- vagn för andra gången i karriären.

Bättre läge och distans
2. LONGGONE RIVER - CHRISTOFFER ERIKSSON: Han var lite seg i lördags och jag hade nog förväntat mig lite mer av honom. Nu är det både bättre läge och en mer passande distans eftersom han just nu är mer stark än snabb. Nu hoppas jag att vi ska hitta ner på innerspår. Kommer han upp i normal nivå igen så tycker jag att han är bra för klassen. Han står uppstallad i Sundsvall under veckan men det är inte helt bestämt när vi åker till Boden. Det är ju kväll- strav så det kan bli samma dag. Han går som i lördags barfota runt om, i en vanlig vagn och med helstängt huvudlag.

Tror han kan vinna
3. DEBONAIR MARY - OSKAR FLORHED: Han var väldigt bra efter uppehåll senast och har sett fin ut efter det loppet. Spåret är bra och eftersom han är stark och rejäl så passar också distansen fint. Han gick barfota runt om senast men Daniel tycker att han blir lite tassig utan skor så nu blir det skor runt om igen och han har gått bra med skor tidigare. Annars blir det vanlig vagn, norskt huvudlag och rycktussar som sen- ast. Jag tror han kan vinna med rätt resa.

Dessutom rätt kvick ut
4. QUANTITY OF TIME - PETRI SALMELA: Hon har utvecklats rejält under vintern efter att ha varit med i hårda lopp ifjol och även nu i år. Jag tycker hon var fin senast och 2640 ska hon klara igen, Hon fick ett okej läge och är dessutom rätt kvick ut så det ska bli roligt att prova henne här. Vi ändrar inget mot senast utan barfota runt om, öppet huvudlag och en jänkarvagn igen.

Kan gå rejält ute i spåren
5. BYRON FACE - OSKAR FLORHED: Vi fick det väl lite kört i halsen när jag vann med honom näst senast men han avslutade bra och jag tycker inte han behöver skämmas för insatsen. Senast blev han fast bakom trötta hästar men gick fullt okej över upplop- pet och det var nog bra för honom att få lite fart i benen, han gick ju ändå en 12-tid. Han är väldigt lång- stegad och kan inte öppna så bra men kommer han bara ner i en hyfsad position så kan han nog gå rätt rejält ute i spåren sista 1000. Jag tror den här hästen kommer att utvecklas och bli bra när han får lite med fart i benen och stämmer det bara någorlunda på vä- gen kan han nog vara bland de tre. Barfota runt om, vanlig vagn och helstängt huvudlag som senast.

Vann med tussar och krafter kvar 
6. NO LIMIT EXPRESS - OSCAR BERGLUND: Han hade varit ifrån lite inför i lördags och var inte vässad. Nu vann han ändå med tussar och krafter kvar, så det var roligt. Hästen har hittat en jämn och fin nivå i år och täta starter nu tror jag ska passa bra. Han fick upp lite snabbhet i benen över kort distans i lördags och nu får han mer utnyttja styrkan över 2640 och i grunden tror jag det passar honom bättre. Han öppnade bra senast och han tål ju som sagt också göra en hel del efter vägen. Det ska bli varmt i veckan, så vi kommer att resa med våra hästar natten till lördag. Barfota runt om, helstängt huvudlag och jänkarvagn som senast.

En otroligt fin häst
7. JUAN SISU - PETRI SALMELA: Nu har han precis gått över gränsen och är ny i Klass I. Han har bara hunnit göra 13 starter och är rätt orutinerad. Men distansen är bara ett plus för honom och det är en otroligt fin häst som utvecklas hela tiden. Skulle det lösa sig på bästa sätt från spår sju så tror jag ändå inte att han behöver vara helt borta här. Det blir som senast med barfota bak, helstängt huvudlag och en vanlig vagn.

Bra nog att dyka upp i striden 
8. GLOBAL COLDPLAY - HÅKAN WENNBERG: Han har tyvärr fått ett iskallt utgångsläge vilket försvårar uppgiften. Han får leta sig ned i banan och förhoppningsvis hitta ett lämpligt slagläge. Formen är annars riktigt bra och får han bara sitt rygglopp är han bra nog att dyka upp i striden. Han går barfota runt om den här gången, annars i en vanlig sulky och ett stängt huvudlag.

Beroende av att det blir fart
10. GAMIN DE LARRE - JÖRGEN WESTHOLM: Han är en stark herre som gör det bra i stort sett hela tiden. Han är dock beroende av att det blir fart på loppen och blir det även överpace så kommer han än mer till sin rätt. Med klaff på vägen så är han bra nog att dyka upp i striden. Han kommer att gå i en jänkar- vagn, med skor och har ett open eye-huvudlag.

Formen sitter där men
11. IL CAPITANO MEARAS - SAMU SUNDQVIST: Han har gått jämnt och bra hela året. Att det inte har blivit någon seger i de senaste starterna är mer en tillfällighet. Känns fortsatt bra så formen sitter där men det är klart att chanserna försämras av att läget nu är så dåligt. Det gäller verkligen att det klaffar på vägen. Han går i en vanlig sulky med skor och har ett öppet huvudlag.

Det är en riktigt fin häst
12. THE OAK L.A. - JENNY ENGFORS: Var vi jättenöjda med senast och han har tränat på som inför senaste starten så allt ser bra ut men nu blev läget tråkig vilket var synd för annars hade han känts spännande. Det är en riktigt fin häst som gynnas av distansen men från det här läget krävs mycket tur. Jag tror det blir samma som senast barfota runt om, open eye-huvudlag och vanlig vagn.
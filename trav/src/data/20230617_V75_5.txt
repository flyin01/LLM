INTERVJUER V75-5

Har toppform för dagen
1. M.T.OBERON - PETRI SALMELA: Det är precis som under fjolåret att det går lite för fort för honom på sommarbanorna, han springer nämligen lika fort på vintern. Men formen sitter där och senast så spa- rade vi fötterna på honom då barfota ger en växel till på honom. Nu blir det full fart hela vägen men han gillar öppet spår och har toppform för dagen. Barfota runt om nu alltså, annars fortsatt norskt huvudlag, rycktussar och en jänkarvagn.

Omöjligt att ha toppform
2. IDOMENIO SISU - PETRI SALMELA: Han var lite laddad bakom bilen senast och vi ville ha en sidostropp på honom och det blev ändå rätt tyckte Uffe. Han borde ändå inte ha galopperat och vi ville ha en genomkörare senast då han inte hade startat på åtta månader. Men vi ska försöka trimma på honom under veckan och han är på väg mot formen men det är omöjligt att ha toppform efter så lång vila. Men han har kapacitet som räcker i svensk silverdivision. Barfota runt om, helstängt huvudlag och en jänkarvagn igen.

Såklart nöjd med läget
3. DEVILS TONGUE - SANDRA ERIKSSON: Han årsdebuterade på bra sätt, men sedan var jag inte nöjd med honom i andra starten för året. Han fick besöka veterinären då och dessutom hade han en infektion i kroppen. Nu senast kändes det bra igen, men det var lite strul efter vägen och det räckte bara till an- draplatsen. Hur som helst känns det som att formen är på väg och jag tror han är i minst lika fint slag som då han vann den här helgen i fjol. Jag är såklart nöjd med läget och sedan får vi se lite hur vi gör med utrustningen. Det blir minst barfota fram, kanske runt om. Det beror lite på hur det känns mot slutet av veckan. Sedan är jag inne på att testa ett norskt huvudlag också. Det skulle bli första gången i så fall. Jänkarvagn som tidigare.

Tagit det bra och är stenhård av sig
4. LAREDO BOKO - HELENA JOHANSSON: Han fick gå en speed mitt i loppet för att ta sig fram senast och det är förlåtet att han blev lite stum till slut och Robert var nöjd med honom. Vi var alla nöjda med honom då det är tufft att gå så mitt i loppen. Han har tagit det bra och han är stenhård av sig, han blir sällan stel efter loppen och det går att träna på med honom. Nu går han upp en klass till silver men det är bra läge och han är bra själv också så han borde väl ändå duga en bit. Barfota runt om, öppet huvudlag och en vanlig vagn igen.

Borde ha rett ut det
5. L.A.BOKO - OSKAR FLORHED: Han blev rullig och galopperade in i den första kurvan i lördags. Han har ju tjänat nästan en miljon och jag tycker nog att han borde ha rett ut det. Daniel tyckte i alla fall att han kändes väldigt bra annars både i värmning och provstart så formen är säkert bra på honom. Hur som helst så blir det i alla fall skor fram den här gången och jag tror nog att det blir helstängt huvudlag igen. Från ett vettigt spår ska han väl kunna få en bra posi- tion men han är inte spetsaktuell. Han kan nog vara trea, fyra, femma.

Det ser bra ut
6. MARVELOUS - BENGT-ERIK KÄLLSENIUS: Han vann med propparna kvar senast och var oberörd i mål och det var lika vid segern före det. Han ströks till Umåker däremellan för att han hade trampat sig. Han går bara lite lugnt nu i veckan och det verkar vara fortsatt bra med honom. Han är snabb från start och gillar när det blir jämnt och hårt tempo och jag tycker att det ser bra ut. Det är snabba hästar invändigt men han är hyfsat oöm för positioner och går även bakifrån. Fortsatt barfota fram, jänkarvagn, blinkers och rycktussar.

På väg uppåt i form
7. LARADJA VRIJTHOUT - CONRAD LUGAUER: Han är på väg uppåt i form och har gjort två klart godkända lopp på raken. Han hade inte den rätta formen ett tag och det är därför jag har valt att köra defensivt. Hur min taktik blir på lördag vill jag inte uttala mig om. Han verkar trivas jättebra i sin nya miljö på Ekerö utanför Stockholm. Hästarna åker mot Boden på fredag. Han är anmäld barfota runt om nu men eftersom han gick nytt rekord med skor senast så ser jag inte det som något direkt plus. Han går som senast i en vanlig vagn och med öppet huvudlag.

Förväntar mig en ny stark insats
8. BLUMEN INDAL - ALESSANDRO GOCCIADORO: Han var riktigt bra i Gävle senast och fyra veckor mel- lan loppen tycker jag är okej för honom. Jag tycker att det många gånger är bättre att ge hästarna någon extra vecka mellan loppen hands all barfota och extra ett från startspåret så känt och det br förväntar mig en ny stark insats och det blir barfota funt om, öppet huvudlag och jänkarvagn på nytt.

Riktigt fin i jobben
9. SANTOS DE CASTELLA - JÖRGEN WESTHOLM: Han fortsätter att kännas riktigt fin i jobben. I loppen däremot så har han inte fått till det vilket egentligen har varit lite oförklarligt. Det känns dock som att han har form och kapacitet för att kunnna dyka upp i segerstriden om han bara får till det i lopp på samma vis som han uppträder i jobben. Utgångsläget nu bör passa honom bra, tycker jag. Han kommer åter att gå i en jänkarvagn, barfota bak och han har ett öppet huvudlag.

Lite synd på bakspåret
10. THE BALD EAGLE - OSKAR KYLIN BLOM: Han gär jämna och bra lopp hela tiden. Fortsatt en helt okej insats senast och formen känns fortsatt fin i job- ben efter det. Lite synd på bakspåret såklart eftersom han är naturligt startsnabb och brukar få bra position från bättre lägen. Nu är det lite mer utlämnat, men han kan säkert få med sig fina pengar igen om det klaffar lite på vägen. Han har haft blinkershuvudlag i de två senaste starterna och det fortsätter vi med. Barfota runt om och jänkarvagn igen.

Hade Solvalla-feeling fortfarande 
11. MUSTANG RACER - HELENA JOHANSSON: Han hade Solvalla-feeling fortfarande när han var till Bergsäker senast och jag vet ju att han inte är så snabb iväg men att han sedan skulle vissla till dem till slut på det sättet trodde jag inte. Han var även fin på Solvalla gången innan men att vinna på det sättet över korta häcken senast trodde jag ändå inte. Han är inte så snabb ut och hamnar ofta långt bak så läget är inte ingen supernackdel ändå. Barfota runt om, trekvartsstängt huvudlag och en vanlig vagn igen.

Har vaknat till lite
12. GOT TO DASH - PETRI SALMELA: Den här gamlingen har vaknat till lite och senast så gick han ändå 11,4 sista varvet efter en del strul på vägen. Men från det här iskalla läget så får vi vara nöjda om han skulle få med lite pengar. Det blir barfota runt om nu, annars som senast med norskt huvudlag, rycktussar och en jänkarvagn igen.